Besinler vücudumuzda, petrolün arabada oynadığı rolü oynar. Fakat petrol bir arabayı sadece yürütür, 
tamir edemez, ya da eskiyen parçalarını yenileyemez. Besinler bize sadece yaşamak ve büyümek için enerji vermekle kalmaz, 
diğer taraftan vücudumuzu hastalıklardan koruyucu, hastalıkları iyi edici ve vücut ısımızı sabit tutucu maddeleri de temin eder. 
Dünyanın her yerindeki değişik insanlar, değişik besinler yemelerine rağmen, sağlıklı kalmaları için gerekli olan temel öz besinler aynıdır.
Bunlar proteinler, karbonhidratlar, yağlar ve madenlerdir. İlave olarak vitaminler vardır. Bir Eskimo bir Arap’dan farklı yiyecekler yer 
ve bir Amerika’lı ile Çinli’nin yemeği birbirine hiç benzemez. Fakat onların hepsi aynı temel besinlere dayandığı için, aradaki fark 
öyle pek büyük değildir.
Beni dibe çekmeye çalışan “aptallar”ı engellemekten çekinmedim. Yazımla, edebiyatla ve sanatla 
zerre ilgisi olmayan kimseleri takipçi olarak tutmamın pek bir mantığı yoktu.
Kendime dürüst olmayı başardım. Nedeni ise yazmaya kalkışıp yarıda bıraktığım onlarca yazıydı. Tüm bu yazıların ardından 
bazı konularda ahkam kesmenin gerçekten haddime olmadığına karar verdim. Evet her şeyi bilemeyiz. Çok fazla araştırıp çok fazla kaynağa başvursak bile. Sonuç olarak popüler kültür ve diğer düşündüren şeyler diyerek potansiyelimi belli bir sınır dahilinde genelledim.
Yazılarımın sayısı çoğaldıkça kendime şu soruyu sormaya başladım “Bu yazının aynısını kaç kişi yazabilir?” Cevap ikiden fazlaysa
 hemen ve delete eşliğinde yazıyı sonlandırdım. En son isteyeceğim şey klişe bir yazar olmaktı. Bunu hep göz önünde bulundurdum.
Bloguma alternatif bir sosyal medya kanalı olarak bakmaya çalıştım. Burası günden güne yazı yazıp oluruna bıraktığım bir yer olmaktan öteye geçiyordu çünkü. Hiç tanımadığım insanların fikirlerini okuduğum ve aynı şekilde onların da benimkileri okudukları çok yönlü bir etkileşim platformu olarak şimdilerde Medium’u daha verimli kullandığımı düşünüyorum.
Ben kimim? Neden buradayım? Amacım ne? Bu üç soru her yazımı yayınlamadan önce kendime yönelttiğim kilit sorulara dönüştü. Eğer içlerinden birisine bile cevap veremezsem o gün Medium’da yazı yazmayı bırakacağım gün olacak.
İlham'ın beklenerek gelen bir şey olmadığını onu kendim yaratmam gerektiğini öğrendim.
Güncel kalabilmenin önemini kavradım. Okuyucu eski söylemden ziyade yeni ve gündelik dili karşısında görmeyi seviyor. Ciddi makalelerimi bile bu dil kalıplarıyla yumuşatarak her kesimden insanın algısına uygun hale getirmekte deneyim sahibi oldum.
Bu söyleyeceğim yeni bir şey değil ama yazmak gerçek bir yetenek ve kendinizi biraz boş bıraktığınızda köreliyor. Sürekli okumayla, sürekli yazmayla karşılıklı desteklemenin ne denli önemli olduğunu yazım sürecimde bir kez daha anladım.
Doğuştan getirdiğim özelliklerim dışında değiştiremeyeceğim şey olmadığını da fark ettim bu iki yıl içerisinde. Çünkü konu sıkıntısı çekip yabancı makaleleri okurken dünya görüşümün nasıl evrildiğine şahit oldum. Yazmak beni güçlü kılıyordu. Gücün içimde olduğunu, farkındalığın önemini ayrımsadım. Bunlarla ilgili araştırmalar yapıp uzun makaleler yayınladım.
Sıkıştığım anda bırakabilmeyi, zorlamanın faydasızlığını gördüm. Olmuyorsa olmuyordu. Yeni konu bulup onu çok daha iyi kotardım.
Oturup birileri yazımı okusun diye bekleme dönemlerim çabuk geçti. Yüzsüz olmaktan çekinmedim. Kalitesine inandığım yazılarımı hem kendi sosyal medya hesaplarımda paylaştım, hem de ilgili hesapları etiketledim. Sonuç mu? Pek çoğu etiketlediğim hesaplar tarafından paylaşıldı ya da kendi sitelerinde yayınlandı.
Bazı yazılarım hakkında çeşitli kritikler yapıldı. Kişisel almamayı öğrendim. Sonuçta akademisyen değilim ve referanslı yazılar yayınlama gayreti içerisindeyim. Ne zaman kişisel aldım? Eğer üzerine kritik yürütülen yazım tamamen öznel düşüncelerimden oluşuyorsa.
Teşekkür etmeyi bilmek en büyük erdem. Okurlarıma olumlu-olumsuz yorumda bulunan tüm takipçilerime fikir paylaşımları dolayısıyla teşekkür etmeye özen gösterdim.
Noktalama işaretleri konusunda oldum olası sıkıntı çektim. Kabul geçen iki yıl içerisinde hala çok önemli yol kat edemedim. (Bu da kendime öz eleştirim olsun) Hala öğreniyorum.
Kendi yazılarım hakkında derinlemesine düşünme alışkanlığı geliştirdim. Yazılar bitip onlara son hallerini verirken, tüm düzenleme aşamalarında: Sıkılıyor muyum? Eğleniyor muyum? Yazı bana ne öğretiyor? gibi sorularla içerikte tutarlılık sağlamaya uğraştım.
Fotoğraflar, videolar, bağlantılar. İlk yazılarımda 1–2 fotoğrafla idare ederken stok sitelerini karıştırmayı, bağlantı vermeyi, video eklemeyi öğrendim. Yazının formatını ne kadar görselleştirdiysem o kadar fazla okuma aldı.
Son olarak birkaç yazımın başka kişilerin yazılarına benzediğini fark ettim ve bunları anında yayından kaldırdım. İnsanlar aynı şeyi sizden önce sizinle benzer şekilde düşünebiliyorlar bunu kabul ettim. Bu olaydan sonra her bir yazım için ön tarama yaparak böylesi çakışmaları ortadan kaldırmaya başladım.