Bizim iklimimiz onlara çok soğuk geldiği için, bazı kuşların sonbaharda sıcak ülkelere gittiklerini bilirsiniz.
Fakat kışın karından ve buzundan kaçamayan, birçok küçük yaratık vardır. Onlara ne olur?
Bunların birçokları, tabii ki en soğuk havalarda bile hâlâ etrafta dolaşırlar. 
Bazen karların üstünde, onların ayak izlerini görürsünüz. Bazıları ilkbahar gelinceye kadar kendilerini,
mümkün olduğunca sıcak tutmak için kış uykusuna yatarlar.
Göllerdeki suların çok soğuk olduğu zaman, kurbağaların kış uykusuna yatma zamanıdır.
Birkaç derece daha sıcak olan, dipteki çamuru oyarak, ilkbahara kadar onun içinde kalırlar.
Küçük bir okul projesi olarak başladığım blogumda 1.100'den fazla takipçi kazanıp pek çok yeni insanla etkileşime geçtim. Kazanımlar hayatta en değer verdiğim şeyler arasında ve her deneyimden olduğu gibi Medium serüvenimden de takipçi dışında çok sayıda geri dönüş elde ettim. Bu yazıda kısaca bazılarını sıralamaya çalıştım. Hem yazmak, hem düşünmek üzerine kazanımlar bunlar. 
Öte yandan ilgi alanlarımı insanlarla paylaşmanın, hayatımdan kesitler sunmanın rahatlatıcı ve huzur verici etkisinin bana getirilerini aktarmak amacıyla geçen iki seneye bakış atmak istedim.
Bu işe başlarken aslında yeni değildim öncesinde dört senelik bir blog geçmişim ve yazıyla daimi bir haşır neşirlik halim söz konusuydu. Medium’a geçme sebebim hem daha sade bir arayüze sahip olması, hem de tamamen yazım odaklı oluşundan ötürüydü. Tabi bir de Üniversitedeki son yılımda aldığım Sosyal Medya dersinin projesiydi benim için burası. O zamanlar yazılarımı kim okur, ne kadar kişiye ulaşırım gibi endişelerim hiç yoktu,
 aslında hala yok ama bazı yazılarımın 3b okunma 
aldığını görmek de sevindirmiyor dersem yalan söylemiş olurum. Burada bir şeyler karaladığım 
ilk altı ay boyunca konudan konuya sıçradım. Moda da yazdım, sinema da, akademik makaleler de yayınladım, kişisel gelişim yazıları da. Ne hakkında yazdığımın önemi yoktu stilimi bulmaya, yazım tarzımı oturtmaya ve sitenin içeriğine alışmaya çalıştım. Şu sıralar daha ziyade kişisel gelişim ve televizyon dizileri üzerine yazsam da aslında en akademik ceketli makalelerim bile popüler kültürle yanak yanağa gitmeye devam ediyor.
Ancak ne yazarsam yazayım tüm bu süreçte öğrendiğim en önemli şey; yazmak konuşmanın ve düşünmenin en etkili yoluymuş. İşte 100 makalenin ardından öğrendiğim diğer şeyler…
Yazmak gerçekten sandığımdan zormuş, ama hayat da öyle. Kabul ettim ve yazdım.
Yazım rutinimi sabitlikten kurtardım. Bazen günde sadece 30 dk yazdım, bazense tüm gün bir şeyler araştırdım, üzerine düşündüm ve onlardan yeni metinler ürettim.
Biraz zaman aldı ama tarzımı oturtmayı başardım.
Eğer iyi bir içerik üretmek istiyorsanız halihazırdaki içerikleri bol bol okumanız gerekiyormuş anladım. Medium bu anlamda önüme sonsuz sayıda makale koyarak beni besledi. Okudum, yorum yaptım, sordum, araştırdım, öğrendim ve yazdım.
Her konuya tek başıma hakimiyet sağlayamayacağımı fark ettim. İlk başlarda referanslara başvurmayı, atıfta bulunmayı bir yazar için güçsüzlük göstergesi olarak addederken artık uzman görüşlerine ve bilir kişi fikirlerine özellikle yer vermeye gayret eder oldum.
Çeviri yapmanın güzelliklerini keşfettim. Blogumdaki yazıların %40'a yakını çevirilerden oluşuyor. Ancak bunu yaparken metnin birebir kopyasını Türkçeleştirmek yerine içeriğe baştan aşağı kendi tarzımı uygulamaya özen gösterdim. Hem İngilizcem gelişti, hem de Türkçe’ye bir kaç güzel makale kazandırmış oldum.
Yazılarımı asla para makinesi olarak görmedim, ancak buradaki birkaç yazımı beğenen kurumsal firmalar bana ulaştı ve bu sayede para da kazandım. Yine de siz siz olun kişisel alanınızda sakın para kaygısı güderek içerik üretmeyin. Samimiyet her şeyin önünde ve inanın bana kaliteli içerik öyle ya da böyle kendisini sattırmayı başarıyor. Çabanız güzel, dolu dolu yazmak olsun.
Ziyaretlere değil etkileşimlere önem vermeyi öğrendim. Medium’a yeni başladığımda ziyaret sayısı benim için büyük anlamlar ifade ediyordu. Yazılarımı okumayan ziyaretçilerin hiçbir önemi olmadığını 8–9 içerik sonrasında fark edip insanları etkileşime geçirecek, yorum yapmalarını, yazıyı beğenmelerini sağlayacak ifadeler kullanmayı kendime temel ilke edindim.
Olumsuz yorumlar ilk yazılarımda sık sık karşılaştığım ve yazma hırsımı körelten geri dönüşlerdi. Bir süre sonra bunlara gözlerimi kapatıp sadece işime ve içeriklerime odaklanmaya başladım. Bu ülkede Elif Şafak, Orhan Pamuk, Ayşe Kulin gibi koskoca yazarlar durmaksızın olumsuz eleştiri alıyorlar ama baktığınızda her yıl kitap çıkartıp çok satan listelerini alt üst ediyorlar. Kendimi onlarla kıyaslamıyorum elbette ama işin sırrının bu tarz yorumların üzerinde fazla durmamak olduğunu da anlamak gerek.
Bir müddet sonra engel olamadığım olumsuz eleştirilerin içinden yapıcı olanları ayıklayıp bunlardan ders çıkartır oldum. İçlerinden bana en önemli ayrımı kazandıran hiç kuşkusuz “Çok bilmişlik taslama çünkü, bilmiyorsun” şeklindeki yorum oldu. Gerçekten de yazılarımdaki çok bilmiş tavrı sezip bunu elimden geldiğince aşağı çekmeye çabaladım. Size de yegane tavsiyem bir şeyi bilmiyorsanız biliyormuş gibi yapmayın. Anlaşılıyor. Hem de sandığınızdan daha kolay.
Kendime yakın durmayı öğrendim. Fark ettim ki insanlar içi ne kadar dolu olursa olsun sentetik bir şekilde aktarılan salt bilgiye ilgi duymuyor. Ben de anlattıklarımın hayatımla ilişkili kısımlarını ön plana çıkartarak yazılarımı ilginç kıldım.
Okuyucularım ve geri dönüşler olumlu yönde artmaya başladıkça daha çok yazma yönünde teşvik oldum. En güzel tarafı ise çevremde ve hayatımda olup biten her olaya potansiyel yazı materyali olarak bakmaya başlamamdı. Seçici algım daha da derinleşti, göz ardı ettiğim pek çok detay aniden önüme serilmeye başladı.